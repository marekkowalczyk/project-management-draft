## 2018-08-10

Podstawą projektu, jak każdego ludzkiego działania, jest relacja cel-środek. Już Arystoteles wyróżnił tę relację jako jedną z 10 postawowych kategorii. Podobnie Mises, który uczynił z niej obserwację — tzw. aksjomat działania, choć on sam nie używał takiego terminu. Innymi słowy, każdy projekt jest złożonym działaniem, które ma prowadzić do osiągnięcia jakiegoś celu. 

W związku z tym, zarządzanie pojedynczym projektem wydaje się składać, przynajmniej na początku, z dwóch elementów: sprecyzowania, jaki cel chcemy osiągnąć i jakimi środkami do niego dążymy. Zwróćmy uwagę za Misesem, że cel musi wiązać się z istnieniem jakiegoś niepożądanego stanu rzeczy: jest nim albo istniejący problem (odchylenie od standardu) albo szansa (odchylenie od przyszłego, widzianego jako możliwy i wartościowy stanu rzeczy). 

Dlatego gdy definiujemy projekt (definiujemy nie w sensie dyskusji semantycznej, co to jest projekt, ale w sensie ustalenia „ale o co chodzi” w tym projekcie — wzorem wawrszawskiego taksówkarza) to nasuwa się zasadność wskazania powodu uruchomienia projektu. 

W swoim drzewie strategii i taktyki, które Goldratt nazwał swoim największym wynalazkiem (mimo że wcześniej w każdej dziedzinie — produkcja, zarządzanie projektami, dystrybucja, rachunkowość zarządcza — dokonał zmiany paradygmatu) nazwał on to założeniem o konieczności (necessa)