## 2018-08-12-1

Więc jest założenie o konieczności (wskazanie dlaczego ten projekt jest konieczny) — usunięcie problemu lub uchwycenie szansy, jest cel do osiągnięcia (docelowy stan pożądany). Ten stan pożądany może być wyrażony na kilka sposobów. Może to być albo po prostu opis jednym zdaniem pożądanej przyszłej rzeczywistości, w stylu drzewa stanu przyszłego albo drzewa celów. Może to też być cel „smart”, choć sam nie lubię tego określenia, bo często znaczy ono wszystko i nic. O zasadach ustalania celów dalej. 

Uwaga na marginesie: cel (projektu) to zawsze pewna korzyść, pewien stan pożądany, który chcemy osiągnąć. Czasem mówię, że cele żyją w Excelu, a produkty projektu w realu. 

Bowiem cel należy odróżnić od sposobu jego osiągnięcia, czyli od produktu projektu. To kolejna kategoria myślenia o definicji projektu. Produkt projektu, czyli metoda osiągnięcia celu — poprzez manie tego produktu projektu w obecnej rzeczywistości zajdzie zgodnie z prawami przyrody łańcuch zmian przyczynowo-skutkowych, które doprowadzą nas do posiadania stanu pożądanego (celu).

Innymi słowy należy dobrać taki sposób dojścia do celu, który jest najlepszy: tzn. najbardziej skuteczny, najszybszy, najbezpieczniejszy, naj… itd. 


Onus probandi leży tu na osobie proponującej metodę dojścia do celu. 