## 2018-08-08

Zarządzanie projektami to sztuka osiągania celów. Nie wszyscy wiedzą, że są pewne prawidła osiągania celów. Osiągania celów w systuacji wymagającej koordynacji pracy zasobów w czasoprzestrzeni. Jeśli bowiem zadanie jest proste, to nie warto wyciągać całej „armaty projektowej”. Zarządzanie projektem to zarówno proces, jak i zbiór narzędzi. Oczywiście nie chodzi tu o definicję istotową, bo takiej nie ma — ale o definicję regulującą. To określenie używane jest bowiem w wielu kontekstach i różne osoby różnie je rozumieją. 

Zarządzanie projektami uważane jest przez wielu za bullshit, ponieważ jednym się udaje, a innym nie — i jest to kwestia umiejętności indywidualnych, przedyspozycji. Jeden jest po prostu dobry w zarządzaniu projektami, a inny nie. 

Jest tak oczywiście, że różne osoby mają predyspozycje organizacyjne, ale nie oznacza to, że nie ma żadnych reguł, które można by ich nauczyć lub nauczyć kogoś innego, żeby osiągał lepsze wyniki. Lub dużo lepsze. Co ciekawe, jak pokazują wyniki badań Gallupa, najwięcej na szkoleniu korzystają osoby, które już mają duże naturalne predyspozycje. 

Niestety, w świecie zarządzania projektami krąży dużo „wiedzy ujemnej” — wszelkiego rodzaju mniej lub bardziej lipnych „standardów” i certtyfikacji, sprzedawanych jak odpusty do świata efektywności. Oczywiście mogą one mieć swoje zastosowanie, ale dla początkującej osoby w zarządzaniu projektami zaczęcie od nich to nic dobrego. Może wręcz wykrzywić umysł na całe życie. 

Lepiej nie wiedzieć nic i zaczynać od zera, niż zaczynać od wiedzy ujemnej i musieć się najpierw jej oduczyć. 