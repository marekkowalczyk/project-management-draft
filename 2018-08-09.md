## 2018-08-09

Celem zarządzania projektami jest jak najszybsze dostarczenie sensownego (pożądanego) efektu (biznesowego). Jest to nic innego, jak zwielokrotnienie ludzkiego działania w modelu cel-środek. Czyli środkiem jest produkt, który ma powstać i w zarządzaniu projektami można je rozumieć szerzej lub wężej (jako tylko wyprodukowanie produktu) lub jako również jego wygenerowanie i sprawdzenie sensowności biznesowej. Więc jest zarządzanie projektami sensu largo i sensu stricto. 

Odróżnić też należy zarządzanie projektem od zarządzania projektami. W codziennym użyciu te dwa pojęcia są często używane zamiennie. Jednak to nie to samo. 

Zarządzanie projektami dotyczy synchronizacji między sobą wielu projektów w środowisku wieloprojektowym (współdzielącym istotne zasoby realizacyjne lub zarządcze). Więc najczęściej występuje zarządzanie projektami. 

Mogą też być projekty osobiste lub zespołowe — mikroprojekty. O takim znaczeniu mówi David Allen w Getting Things Done, gdzie definiuje projekt jako wynik, do osiągnięcia którego jest potrzebne więcej niż jedno działanie proste (next action). 

I w takim przypadku proces zarządzania projektem/ami, mimo że ma ogólnie takie same zasady, to korzysta z różnych narzędzi — implementuje te same zasady (one nie mogą być nigdy inne) — poprzez narzędzia dostosowane do okoliczności takiego mikroprojektu. 

Jakie są więc to uniwersalne zasady? Tj. jakie są strategie w drzewie strategii i taktyki procesu zarządzania projektami? Zwróćmy uwagę, że te strategie też mogą być różne, w zależności od tego, czy spełnione są założenia o konieczności dla każdej z nich.