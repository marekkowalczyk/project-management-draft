## 2018-08-12-2


Bardzo częstym problem jest mylenie poprzez z osiągnąć. Klasycznym przykładem jest tutaj często przytaczany przeze mnie przykład: co jest celem wdrożenia nowej wersji systemu informatycznego XYZ? Jest nim aktualizacja systemu do najnowszej wersji. Ale tak naprawdę to nie jest cel w naszym rozumieniu tego słowa (definicja regulująca słowa cel). Tu by się przydał słownik terminów projektowych — takie zrobić. 

Więc posiadanie nowej wersji systemu nie jest żadną korzyścią samą w sobie — jest to raczej droga do osiągnięcia jakiejś korzyści operacyjnej lub biznesowej — np. zwiększenie uptime, zmniejszenie ryzyka ataku hackerów, ułatwienie pracy użytkownikom itd. 

Teraz, cele można określić, jeśli wyraża się je w sposób taki drugi, o którym pisałem, jako zmiany w pożądanym kierunku wskaźników operacyjnych i biznesowych firmy. 

W tym przypadku między celami procesów a celami projektów istnieje duże pokrewieństwo i niewielka różnica. Można powiedzieć, że celem projektu jest statystycznie istotna zmiana poziomu realizowania przez proces w firmie jego poziomu celów. 

Czyli jeżeli obecnie np. poziom terminowej realizacji zamówień (mierzony tak tak a tak — bo znaczenie tego pojęcia istnieje tylko poprzez podanie operacyjnej procedury ustalania wielkości tego wskaźnika, a samo z siebie nic nie znaczy — operacjonalizm Bridgemana i definicje operacyjne Deminga) — i proces jest pod kontrolą statystyczną (karty kontrolne Shewharta) — i wynosi x%, to celem projektu jest — sięgnijmy tutaj do elementu 3.1.1 drzewa strategii i taktyki Projects — podniesienie tego poziomu do znacznie ponad 95%, zachowując jakość i nie przekraczając budżetu, a w przypadkach gdy opóźnienie występuje — jest znacznie mniejsze niż w branży. 