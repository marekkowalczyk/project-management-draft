## 2018-08-13-1

Założenia o adekwatności są właśnie listą założeń, które przyjmujemy jako podstawy naszej hipotezy. Nie musi być ich bardzo dużo, zwykle wystarczą 3-4, czasem kilka więcej. 

Chodzi o to, żeby wyłapać gdzie możemy się mylić i żeby, myśląc jak naukowiec — nie jak polityk — zrealizować projekt z sukcesem. 

Jeśli bowiem wyłapiemy problem wcześniej, to wcześniej uda nam się go naprawić — poprawki na kartce od flipchartu są dużo tańsze, niż poprawki w betonie. 

Może się okazać, że problemy / grzechy pierworodne naszego projektu są kilkorakie. Zacznijmy od najprostszych. Po prostu nie jesteśmy w stanie zbudować POPRZEZa — z jakiegoś powodu nam się to nie udaje. Albo w ogóle, albo w zadanym czasie/budżecie/z wymaganą jakością. To jest błąd egzekucji (wykonania). Pacjent nie dostał lekarstwa, albo dostał nie takie lekarstwo. 

Możemy też mimo poprawnie zbudowanego poprzeza nie dostać założonego celu (osiągnąć). Innymi słowy, to jest błąd hipotezy. Źle oceniliśmy zdolność poprzeza do wywołania osiągąć. Pacjent dostał lekarstwo, ale temperatura mu nie spadła. 

Trzeci błąd to trudny do wyłapania, ale najbardziej podstępny. Poprzez wykonany, cel projektu osiągnięty, cel organizacji się nie poprawił. Bo żaden projekt nie ma swojego celu. Projekty mają tylko cele będące poprawą celów organizacji, w których są realizowane.